{
  "shape": "䷧",
  "code": "001010",
  "pin_yin": "jiè",
  "name": "解",
  "gua_ci": ["利西南，无所往，其来复吉。有攸往，夙吉。"],
  "yao_ci": [{
    "kind": "初六",
    "desc": "无咎。"
  },{
    "kind": "九二",
    "desc": "田获三狐，得黄矢，贞吉。"
  },{
    "kind": "六三",
    "desc": "负且乘，致寇至，贞吝。"
  },{
    "kind": "九四",
    "desc": "解而拇，朋至斯孚。"
  },{
    "kind": "六五",
    "desc": "君子维有解，吉；有孚于小人。"
  },{
    "kind": "上六",
    "desc": "公用射隼，于高墉之上，获之，无不利。"
  }],
  "da_xiang": "雷雨作，解；君子以赦过宥罪。",
  "xiao_xiang": [{
    "kind": "初六",
    "desc": "刚柔之际，义无咎也。"
  },{
    "kind": "九二",
    "desc": "贞吉，得中道也。"
  },{
    "kind": "六三",
    "desc": "负且乘，亦可丑也，自我致戎，又谁咎也。"
  },{
    "kind": "九四",
    "desc": "解而拇，未当位也。"
  },{
    "kind": "六五",
    "desc": "君子有解，小人退也。"
  },{
    "kind": "上六",
    "desc": "公用射隼，以解悖也。"
  }],
  "tuan_ci": [
    "解，险以动，动而免乎险，解。解利西南，往得众也。其来复吉，乃得中也。有攸往夙吉，往有功也。天地解，而雷雨作，雷雨作，而百果草木皆甲坼，解之时义大矣哉！"
  ]
}
