{
  "shape": "䷽",
  "code": "001100",
  "pin_yin": "xiǎo guò",
  "name": "小过",
  "gua_ci": ["亨，利贞。可小事，不可大事。飞鸟遗之音，不宜上宜下，大吉。"],
  "yao_ci": [{
    "kind": "初六",
    "desc": "飞鸟以凶。"
  },{
    "kind": "六二",
    "desc": "过其祖，遇其妣；不及其君，遇其臣；无咎。"
  },{
    "kind": "九三",
    "desc": "弗过防之，从或戕之，凶。"
  },{
    "kind": "九四",
    "desc": "无咎，弗过遇之。往厉必戒，勿用永贞。"
  },{
    "kind": "六五",
    "desc": "密云不雨，自我西郊，公弋取彼在穴。"
  },{
    "kind": "上六",
    "desc": "弗遇过之，飞鸟离之，凶，是谓灾眚。"
  }],
  "da_xiang": "山上有雷，小过；君子以行过乎恭，丧过乎哀，用过乎俭。",
  "xiao_xiang": [{
    "kind": "初六",
    "desc": "飞鸟以凶，不可如何也。"
  },{
    "kind": "六二",
    "desc": "不及其君，臣不可过也。"
  },{
    "kind": "九三",
    "desc": "从或戕之，凶如何也。"
  },{
    "kind": "九四",
    "desc": "弗过遇之，位不当也。往厉必戒，终不可长也。"
  },{
    "kind": "六五",
    "desc": "密云不雨，已上也。"
  },{
    "kind": "上六",
    "desc": "弗遇过之，已亢也。"
  }],
  "tuan_ci": [
    "小过，小者过而亨也。过以利贞，与时行也。柔得中，是以小事吉也。刚失位而不中，是以不可大事也。有飞鸟之象焉，有飞鸟遗之音，不宜上宜下，大吉；上逆而下顺也。"
  ]
}
