{
  "shape": "䷟",
  "code": "001110",
  "pin_yin": "héng",
  "name": "恒",
  "gua_ci": ["亨，无咎。利贞，利有攸往。"],
  "yao_ci": [{
    "kind": "初六",
    "desc": "浚恒，贞凶，无攸利。"
  },{
    "kind": "九二",
    "desc": "悔亡。"
  },{
    "kind": "九三",
    "desc": "不恒其德，或承之羞，贞吝。"
  },{
    "kind": "九四",
    "desc": "田无禽。"
  },{
    "kind": "六五",
    "desc": "恒其德，贞，妇人吉，夫子凶。"
  },{
    "kind": "上六",
    "desc": "振恒，凶。"
  }],
  "da_xiang": "雷风，恒；君子以立不易方。",
  "xiao_xiang": [{
    "kind": "初六",
    "desc": "浚恒之凶，始求深也。"
  },{
    "kind": "九二",
    "desc": "悔亡，能久中也。"
  },{
    "kind": "九三",
    "desc": "不恒其德，无所容也。"
  },{
    "kind": "九四",
    "desc": "久非其位，安得禽也。"
  },{
    "kind": "六五",
    "desc": "妇人贞吉，从一而终也。夫子制义，从妇凶也。"
  },{
    "kind": "上六",
    "desc": "振恒在上，大无功也。"
  }],
  "tuan_ci": [
    "恒，久也。刚上而柔下，雷风相与，巽而动，刚柔皆应，恒。恒亨无咎，利贞；久于其道也，天地之道，恒久而不已也。利有攸往，终则有始也。日月得天，而能久照，四时变化，而能久成，圣人久于其道，而天下化成；观其所恒，而天地万物之情可见矣！"
  ]
}
