{
  "shape": "䷱",
  "code": "101110",
  "pin_yin": "dǐng",
  "name": "鼎",
  "gua_ci": ["元吉，亨。"],
  "yao_ci": [{
    "kind": "初六",
    "desc": "鼎颠趾，利出否，得妾以其子，无咎。"
  },{
    "kind": "九二",
    "desc": "鼎有实，我仇有疾，不我能即，吉。"
  },{
    "kind": "九三",
    "desc": "鼎耳革，其行塞，雉膏不食，方雨亏悔，终吉。"
  },{
    "kind": "九四",
    "desc": "鼎折足，覆公𫗧，其形渥，凶。"
  },{
    "kind": "六五",
    "desc": "鼎黄耳金铉，利贞。"
  },{
    "kind": "上九",
    "desc": "鼎玉铉，大吉，无不利。"
  }],
  "da_xiang": "木上有火，鼎；君子以正位凝命。",
  "xiao_xiang": [{
    "kind": "初六",
    "desc": "鼎颠趾，未悖也。利出否，以从贵也。"
  },{
    "kind": "九二",
    "desc": "鼎有实，慎所之也。我仇有疾，终无尤也。"
  },{
    "kind": "九三",
    "desc": "鼎耳革，失其义也。"
  },{
    "kind": "九四",
    "desc": "覆公𫗧，信如何也。"
  },{
    "kind": "六五",
    "desc": "鼎黄耳，中以为实也。"
  },{
    "kind": "上九",
    "desc": "玉铉在上，刚柔节也。"
  }],
  "tuan_ci": [
    "鼎，象也。以木巽火，亨饪也。圣人亨以享上帝，而大亨以养圣贤。巽而耳目聪明，柔进而上行，得中而应乎刚，是以元亨。"
  ]
}
